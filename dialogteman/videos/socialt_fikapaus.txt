- Har ni några planer för helgen?
- Ja, min son Jonatan ska spela sin första fotbollsmatch och den ska vi gå och titta på. Annars ska vi vara hemma och ta det lugnt och umgås med barnen. Ja, sedan håller jag och min man på att bygga en veranda så att den kommer vi att arbeta lite grann med. Har ni några speciella planer?
- Ja, på fredag kommer svärföräldrarna på middag och på lördag ska vi gå på bio med några goda vänner, men vi vet inte vad vi ska se ännu. Och på söndag måste vi städa. Det har vi inte gjort på flera veckor.
- Nej, tiden går verkligen fort. Det är mycket man ska hinna med. Vet du förresten vad det ska bli för väder?
- Ja, på lördag skulle det bli regnigt och blåsigt, men på söndag soligt och fint.